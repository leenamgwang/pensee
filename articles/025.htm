<!DOCTYPE html>
<html>

<head>
    <meta lang="ja">
    <meta charset="utf-8" />
    <title>toki musi pi sin ala tan ma Nijon Momotalo kepeken toki pona | les impressions et les expressions</title>
    <link rel="icon" type="image/svg+xml" href="./../files/favicon.svg">
    <link rel="icon alternate" type="image/png" href="./../files/favicon.png">
    <meta name="viewport" content="width=device-width,initial-scale=1">
    <link
        href="https://fonts.googleapis.com/css2?family=Lexend:wght@400;500&family=Noto+Sans+JP:wght@300;500;700&family=Noto+Sans:wght@300&family=Noto+Sans+SC:wght@300&family=Zilla+Slab:wght@300&display=swap"
        rel="stylesheet">
    <link rel="stylesheet" href="./../css/entire.css">
    <link rel="stylesheet" href="./../css/articles.css">
    <!-- twitter card -->
    <meta name="twitter:card" content="summary" />
    <meta name="twitter:site" content="@notolytos" />
    <meta name=“twitter:image” content="./../files/favicon.png" />
    <meta property="og:url" content="https://notolyte.github.io/pensee/articles/022.htm" />
    <meta property="og:title"
        content="toki musi pi sin ala tan ma Nijon Momotalo kepeken toki pona | les impressions et les expressions" />
    <meta property="og:description" content="ni li lipu tan ma Nijon. tenpo la jan pi sin ala tu li lon. ona li lon tomo sama. wan li meli. wan li mije. mije li tawa nena li
            alasa e palisa kasi. ona tu li kepeken seli tan palisa kasi. " />
</head>

<body>
    <header>
        <h1>les impressions et les expressions</h1>
    </header>
    <article lang="tp">
        <h2 data-num="025">toki musi pi sin ala tan ma Nijon Momotalo kepeken toki pona</h2>
        <div class="subtitle"><cite>Momotaro</cite>, le conte japonais en toki pona.</div>
        <div class="data">originel, 23 mai 2022</div>
        <p>ni li lipu tan ma Nijon.</p>
        <p>tenpo la jan pi sin ala tu li lon. ona li lon tomo sama. wan li meli. wan li mije. mije li tawa nena li
            alasa e palisa kasi. ona tu li kepeken seli tan palisa kasi. meli li tawa linja telo li weka e jaki pi
            len ona.</p>
        <p>meli li lon linja telo la kili suli li kama. kili li nasa tan ni: ona li suli mute. meli li pilin pona.
            meli li wile e ni: meli en mije li moku e kili suli. tan ni la meli li jo e kili suli lon luka ona li
            tawa tomo.</p>
        <p>meli li kama tawa tomo. mije li kama tawa tomo kin. meli li jo e ilo kipisi lon luka ona. meli li wile
            kipisi e kasi suli. taso meli li kipisi e kili ala. kili li kama kipisi. insa kili la meli lili li lon.
            nasa mute a.</p>
        <p>meli en mije li jo ala e jan lili. ona tu li toki e ni: jan sewi li pana e jan lili ni tawa ona tu. ona
            tu li pana e nimi Momotalo tawa jan lili. nimi Momo li nimi pi toki Nijon. ona li wile toki e kili. nimi
            Talo li nimi pi mije Nijon. tan ni la nimi Momotalo li sama nimi Mijekili. jan Momotalo li kama suli li
            kama jan pona tan ni: meli en mije li pana e pona tawa ona.</p>
        <p>monsuta li ike e ma tomo pi ona mute. monsuta li jo e pona pi ma tomo lon luka ona li tawa weka. jan mute
            li pilin ike. jan Momotalo en meli en mije li pilin ike kin. jan Momotalo li wile utala e monsuta. meli
            li pana e moku suwi tawa ona. ken la jan Momotalo li wawa tan moku suwi.</p>
        <p>jan Momotalo li weka tan ma tomo ona li tawa. soweli pi noka tu tu li kama. soweli pi noka tu tu li toki
            e ni tawa jan Momotalo: o pana e moku suwi tawa ona. jan Momotalo li toki e ni: soweli pi noka tu tu li
            kama jan pona ona la ona li pana e moku suwi. soweli pi noka tu tu li pona e toki pi jan Momotalo li
            moku e moku suwi li kama jan pona.</p>
        <p>jan Momotalo en soweli pi noka tu tu li tawa. soweli pi noka tu li kama. soweli pi noka tu li toki e ni
            tawa jan Momotalo: o pana e moku suwi tawa ona. jan Momotalo li toki e ni: soweli pi noka tu li kama jan
            pona ona la ona li pana e moku suwi. soweli pi noka tu li pona e toki pi jan Momotalo li moku e moku
            suwi li kama jan pona.</p>
        <p>jan Momotalo en soweli pi noka tu tu en soweli pi noka tu li tawa. waso li kama. waso li toki e ni tawa
            jan Momotalo: o pana e moku suwi tawa ona. jan Momotalo li toki e ni: waso li kama jan pona ona la ona
            li pana e moku suwi. waso li pona e toki pi jan Momotalo li moku e moku suwi li kama jan pona.</p>
        <p>jan Momotalo en soweli pi noka tu tu en soweli pi noka tu en waso li tawa. telo suli li kama. ona tu tu
            li ken lukin e ma lili lon telo suli. nimi pi ma lili li ma Onikasima. nimi Oni li wile toki e monsuta
            lon toki Nijon. nimi Sima li wile toki e ma lili lon toki Nijon. tan ni la nimi Onikasima li sama pi
            nimi Malilimonsuta lon toki pona. sina sona anu seme? ma lili li ma pi monsuta mute. ona li pali e tomo
            tawa telo li tawa ma Onikasima.</p>
        <p>ona tu tu li kama ma Onikasima. utala li open. jan Momotalo li utala. soweli pi noka tu tu li utala
            kepeken kiwen uta. soweli pi noka tu li utala kepeken kiwen luka. waso li utala kepeken palisa uta. ona
            tu tu li noka e monsuta. monsuta li toki e ni: ona li ike. monsuta li pana e pona ona tawa ona tu tu.
            ona tu tu li tawa ma tomo pi ona tu tu. jan ale pi ma tomo li pilin pona. pona mute a.</p>
        <p>sina sona e ni: soweli en waso li toki ala. tan ni la lipu ni li toki pi lon ala anu seme? ken la toki ni
            li lon lili. tenpo pini la jan lawa pi ma Nijon li utala e jan ante lon ma Nijon li suli e kulupu ona.
            jan lawa Susin li pana e wawa tawa jan tu tu li kama e ni: ona tu li tawa lon nasin li utala e jan ante
            li suli e kulupu ona. jan li ken suli e kili pona lon ma Kipi. ma Kipi la jan Kipi li lon. jan Kipi li
            wawa. ken la jan Momotalo li jan Kipi.</p>

    </article>
    <footer>
        <p>écrit par notolyte (<a target="_blank" href="https://twitter.com/notolytos">Twitter</a>)</p>
        <p>distribué par GitHub Pages</p>
    </footer><a href="./../index.htm">
        <div id="returnkey">
            <div></div>
            <p>RETOURNER</p>
        </div>
    </a>
</body>

</html>